# Retrospektiivi referaatti

Sprintin päättää yleensä retrospektiivi, jolla tarkastellaan sprintin tapahtumia tiimin ja tiimiläisten kannalta. Fokus ei siis ole aikaansaannoksissa, vaan työkaluissa ja työtavoissa, joiden avulla lopputulokseen on päästy.

Yleisiä retrospektiivin fasilitointitapoja ovat muun muassa **Start, Stop, Continue, More of, Less of Wheel** ja **Glad, Sad, Mad**.

Nimensä mukaan **Start, Stop, Continue, More of, Less of Wheel** metodissa kerätään tiimin ajatuksia edellisestä sprintistä ja toiveita tuleville sprinteille. Ajatukset ja toiveet kirjataan näkyville ja ryhmitellään sellaisiin, jotka tulisi ottaa käyttöön, joiden käyttö tulisi lopettaa, joiden käyttöä tulisi jatkaa ja vahvistaa, tehdä enemmän ja tehdä vähemmän.

**Glad, Sad, Mad** prosessi toimii samankaltaisella periaatteella. Tiimiläisiltä kerätään ajatuksia ja tuntemuksia edellisen sprintin ajalta. Ajatusten ja tuntemusten tulisi liittyä jotenkin sprintin aikana tapahtuneisiin tapahtumiin, mutta ne voivat olla melko kauakana tiimin oletetusta päivittäisestä toiminnasta. Hyvänä esimerkkinä [Agile Retrospective Resource Wiki](https://retrospectivewiki.org/index.php?title=Glad,_Sad,_Mad) käyttää haastetta löytää parkkipaikkaa tullessa työpaikalle.

Retrospektiivin lopuksi tulisi olla seuraavat askelmerkit, action pointit, tulevalle/tuleville sprinteille, kuinka havaittuja hyviä asioita tulisi vaalia, tai huonompia tulisi karsia.
